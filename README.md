# Paradygmat-Cyberprzestepczosci-w-aspekcie-eskalacji-zagrozen-Bezpieczenstwa-Narodowego

" PARADYGMAT CYBERPRZESTĘPCZOŚCI W ASPEKCIE ESKALACJI
ZAGROŻEŃ BEZPIECZEŃSTWA NARODOWEGO "

Streszczenie pracy dyplomowej licencjackiej napisana przez Damiana Białas,
studenta Bezpieczeństwa Narodowego, na Akademii Wyższej Szkoły Biznesu
w Dąbrowie Górniczej, pod przewodnictwem Prof. dr. hab. Roberta Sochy.

W pracy dyplomowej przedstawiono problematykę bezpieczeństwa narodowego
Polski w kontekście postępującej cyfryzacji społeczeństwa oraz eskalacji przestępstw
w cyberprzestrzeni. Mając na uwadze przeciążenie organów ścigania, takich jak Policja,
Cyberpolicja i sądy, wyciągnięte zostały zaskakujące wnioski, oraz praktyczne aspekty
przyczyniające się do poprawy wydolności służb w obliczu cyber zagrożeń.wobec rosnącej
liczby cyberprzestępstw, zastosowane zostały różnorodne narzędzia, takie jak kwestionariusz
wywiadu rozszerzonego z ekspertami i analiza narzędzi skali, a także doświadczenia
poszczególnych organów ścigania, czy też własnych jako ofiary cyberprzestępstwa.
Praca omawia szeroko sferę cyberprzestrzeni, w tym zagrożenia, które w niej czyhają, oraz
aspekty związane z bezpieczeństwem informacji i securyzacją sieci. Prezentowane są liczne
elementy zjawiska cyberprzestępczości, w tym aspekty prawne, typologia oraz szereg
problemów z nimi związanych. Szczególnie istotnym zagadnieniem bezpieczeństwa jest
cyberprzestępczość zorganizowana, jak również socjotechnika, które to zostały szczegółowo
opisane w opracowaniu naukowym. Zwrócono uwagę na zagrożenia wynikające
z cyberterroryzmu, zakresie jego działania oraz bezpieczeństwo infrastruktury krytycznej czy
danych krajowych.

Przedstawiono również kwestię cyberbezpieczeństwa Rzeczypospolitej Polskiej oraz
bezpieczeństwa danych krajowych, w tym systemów operacyjnych, aplikacji i sprzętu.
Omówione zostały również procedury działania incydentalnego, dając możliwość zapoznania
się z największymi incydentami kradzieży krajowych i światowych danych przez
cyberprzestępców.

Badania nad problematyką cyberprzestępczości miały na celu wykazanie metodologicznych
działań holistycznych, mających poprawić świadomość w zakresie cyberbezpieczeństwa oraz
przyczynić się do lepszej organizacji instytucji i redukcji zjawiska cyberprzestępczości. Praca
omawia także aspekty techniczne, prawne i proceduralne.

Wywiady obejmowały funkcjonariuszy policji różnych stopni, biegłych sądowych, ekspertów
ds. innowacji technologicznych i prawników. Badania nad cyberprzestępczością w Polsce
zostały wyszczególnione, a czynniki utrudniające pracę służb uwypuklone jako wyraz
wsparcia i manifestu usprawnień w ich interesie. Ważne bowiem jest zrozumienie kontekstu
działania różnych służb w obszarze cyberbezpieczeństwa. Ponadto wraz z ekspertami
zasugerowano wprowadzenie udoskonaleń legislacyjnych i procedur dających możliwość
szybszej interwencji wobec cyberprzestępców.

Głównym motywem przewodnim pracy jest dostrzeżenie aspektów, których poprawienie
przyczynić się może do sprawniejszego realizowania zadań przez organów ścigania w
zwalczaniu cyberprzestępczości.

Na zakończenie zawarta została konkluzja dotycząca zjawiska przestępczości oraz wnioski
wynikające z analizy przeprowadzonych badań, materiałów i wywiadów eksperckich,
podkreślając również znaczenie literatury jak i problematykę przeciążenia służb w walce
z cyberprzestępczością.
